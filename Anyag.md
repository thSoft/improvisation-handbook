---
title: Szólalj meg bátran a zene nyelvén!
subtitle: Játékos gyakorlatok az improvizációs készség fejlesztésére
documentclass: scrbook
---

# Előszó

Kedves muzsikus barátom!

Ennek a tankönyvnek az a célja, hogy elindítson azon az úton, hogy a zene nyelvén ki tudd fejezni saját gondolataidat és érzéseidet a pillanatnyi helzetnek megfelelően. Ez azért csodálatos dolog, mert egyrészt saját belső világodhoz jobban tudsz kapcsolódni, másrészt még mélyebb kapcsolatot tudsz teremteni a Téged hallgatókkal azáltal, hogy aktuális igényeikre reagálva zenei párbeszédet folytathatsz velük.

Ha eddig még nem kóstoltál bele a rögtönzés világába, abban bízom, hogy ezek a gyakorlatok biztonságérzetet adnak és felszabadítanak. Ha pedig úgy érzed, hogy jön Belőled az improvizáció, reményeim szerint abban tudnak segíteni, hogy zenei gondolataidat még strukturáltabban tud megfogalmazni, és így a közönség azt gondolhassa, hogy rögtönzésed voltaképpen egy leírt kompozíció előadása.

## Előismeretek

A gyakorlatok azt feltételezik, hogy már birtokában vagy olyan képességeknek, mint a kottaolvasás, a szolmizáció, valamint a fokszámok, hármashangzatok, négyeshangzatok és fordításaik alapvető ismerete.

## Általános szabályok

A legfontosabb alapelv, hogy a játszott anyag fölött *teljes kontrollt* érezz, és előre tudj gondolkodni. Mindig olyan tempót válassz, amiben teljesen ritmikusan el tudod játszani, amit elképzeltél. (Ehhez nagyon hasznos segítség egy kamarapartner – sok gyakorlatban ketten vagy többen is részt vehetnek –, partner híján pedig egy metronóm.) Addig ne haladj tovább a következő gyakorlatra, amíg nincs meg a már említett kontroll érzete, mely egyfajta szabadságérzetet is ad.

Amikor ketten két különböző szerepben játszotok, megbeszélés szerint cserélgethettek.

Minden gyakorlatot minél többféle, minél különbözőbb variációban végezz el, legfőképp minél több hangnemben.

A dúrban és mollban is értelmezhető harmóniasorok fokszámmal vannak jelölve, egyébként az akkordmenetek úgynevezett szolmizált számozott basszussal vannak lejegyezve: ilyenkor a szolmizáció a basszushangot jelzi, a felső indexben levő számok pedig a basszushoz képest számítandó hangközöket.

A gyakorlatokat nem szükséges a könyv elejétől a végéig szigorúan a leírt sorrendben végezni. Az 1-2., valamint a 3-4. gyakorlatsort nagyjából párhuzamosan érdemes feldolgozni, egy fejezeten belül pedig általában nehézség szerint növekednek a feladatok, de a saját képességeid és a gyakorlatok előfeltételeinek figyelembevételével azt javaslom, hogy személyre szabott tanmenet szerint haladj, időnként visszatérve egy-egy gyakorlat nehezített változatára – legjobb, ha ebben tanárod segít.

# Gyakorlatok

## Dallam

Egy szép dallamra mindenki rezonál, így ez a hallgatóság megszólításának egyik kulcsa.

\newpage

### Pentaton improvizáció
* Hangszerelés
    * egy vagy több billentyűs hangszer vagy hárfa pentaton hangolással (c♯, d♯, e♭, f♯, g♯, a♯, b)
* Szabályok
    * Partnered játssza az alábbi kíséretet:  
    ![](Képek/Pentaton improvizáció/Alap-1.svg)
    * Improvizálj dallamot egy kézzel a fekete billentyűkön az A résznél belépve. Ügyelj arra, hogy a dallam változatos és kifejező legyen.
    * Az A-B szakasz váltakozását tetszőleges mennyiségben ismételjétek.
    * Amikor be szeretnéd fejezni, a B rész alatt jelezz, hogy "jön a Coda", és ugorjatok a Codára.
* Variációk
    * Kezdés lá-pentatonnal  
    ![](Képek/Pentaton improvizáció/l-pentaton-1.svg)
    * Karakter
        * Altató  
        ![](Képek/Pentaton improvizáció/Altató-1.svg)
        * Keringő  
        ![](Képek/Pentaton improvizáció/Keringő-1.svg)
        * Szamba  
        ![](Képek/Pentaton improvizáció/Szamba-1.svg)
        * Bolgár ritmusok
            * 3+3+2/8
            * 3+2/8
            * 2+2+3/8
    * Dallam felrakása
        * két kézzel oktávban
        * két kéz felváltva
        * két kézzel 2 szólamban
    * Dallam felosztása frázisokra
        * 2+2 ütem
        * 1+1+2 ütem
    * Dallam formája
        * periódus: A Av
        * zenei mondat: A Av B
* Figyeld meg!
    * A dallam jellegzetes *ritmikától* nyer karaktert.
    * A dallam *csúcspontját* érdemes előre eltervezni.
    * A *nagy hangközöktől* kifejezőbb lesz a dallam.
    * A *motívumismétlődések* koherensebbé teszik a dallamot.

\newpage

### Népdalimprovizáció
* Hangszerelés
    * énekhang vagy bármilyen hangszer
* Szabályok
    * Válassz egy népdalt vagy népies műdalt (giusto ritmikájút).  
    ![](Képek/Népdalimprovizáció/Példa-1.svg)
    * Írd le az alábbi jellemzőit:

    | Jellemző                                               | Példa      |
    | ------------------------------------------------------ | ---------- |
    | sorszerkezet (betűjelekkel, esetleg színekkel jelölve) | A A5 A5v A |
    | dallamsorok hullámzása (grafikusan ábrázolva)          | ◠ ◠ ∿ ◠    |
    | hangsor                                                | ión        |
    | egy sor hány ütem                                      | 2          |

    * Ilyen vagy némileg módosított tulajdonságokkal rögtönözz egy népdalt, lehetőleg énekelve (pl. lalázva vagy szolmizálva).  
    ![](Képek/Népdalimprovizáció/Saját-1.svg)
* Ötletek (sorszerkezet szerint csoportosítva)
    * A A5 A5v A
        * Sárga vagyok, mint a nyárfa levele
        * Száraz fából könnyű hidat csinálni
    * A B B A
        * Csillagok, csillagok
        * Szépen úszik a vadkácsa a vízen
    * A B Bv A
        * Erdő, erdő, de magos a teteje
        * Túl a Tiszán faragnak az ácsok
    * A A B A
        * A csitári hegyek alatt
        * Általmennék én a Tiszán ladikon
        * Erdő, erdő, erdő, marosszéki kerek erdő
    * A A B Bv
        * Kis kece lányom
    * A5 A5v A Av
        * Röpülj, páva, röpülj
        * Béreslegény
* Figyeld meg!
    * Egy természetes dallam levegőnyi *frázisokból* épül fel.
    * Egy frázis *visszatérhet*, akár módosítva; így könnyű megjegyezni, és a hallgatónak is az ismerősség érzését nyújtja.
    * Rögtönzéskor bátran indulj ki *meglevő anyagból*.

\newpage

### Dallam akkordinga fölé
* Hangszerelés
    * akkordikus hangszer
    * énekhang vagy bármilyen hangszer (opcionális)
* Szabályok
    * Partnered váltogasson két akkordot az alábbi séma szerint:  
    ![](Képek/Dallam akkordinga fölé/Alap-1.svg)
    * Improvizálj fölé dallamot.
    * Az akkordinga addig ismétlődjön, amíg nem jelzel.
* Variációk
    * Ha még nem ismered az akkordokat, partnered vagy egy harmadik játékos játsszon elő dallamokat, Te pedig ismételd őket.  
    ![](Képek/Dallam akkordinga fölé/Ismétlés-1.svg)
    * Fokozatosan vezess be díszítőhangokat.  
    ![](Képek/Dallam akkordinga fölé/Díszítőhangok-1.svg)
        * Csak akkordhangok
        * Akkordhangok + átmenő hangok
        * Akkordhangok + váltóhangok
        * Akkordhangok + késleltetések
        * Mindenféle díszítés
    * V. fok helyett vegyél más akkordot:
        * IV
        * II (csak dúrban)
        * VII (csak természetes mollban)
        * VI
        * III
    * A két akkord fordítva is váltakozhat.
    * Próbálkozhattok modális hangsorokkal is.
* Figyeld meg!
    * Egy dallam elsősorban az aktuális harmónia, másodsorban az aktuális hangsor hangjaiból építkezik.

\newpage

### Dallam akkordsor fölé
* Hangszerelés
    * akkordikus hangszer
    * énekhang vagy bármilyen hangszer (opcionális)
* Szabályok
    * Válassz egy érdekes akkordsort.
    * Partnered ismételgesse jelzésig, Te pedig improvizálj fölé dallamot. (Kezdetben minél egyszerűbb dallamokra törekedj.)
* Ötletek
    * ld. [Akkordsorok](#akkordsorok)
    * barokk chaconne-ok
    * könnyűzenei számok
* Variációk
    * Szólamok eloszlása
        * Partner: basszus, Te: harmóniák + dallam
        * Te: basszus + dallam
        * Te: basszus + harmóniák + dallam

\newpage

### Egyveleg
* Hangszerelés
    * akkordikus hangszer
    * énekhang vagy bármilyen hangszer (opcionális)
* Szabályok
    * Válassz egy népszerű akkordsort, és gyűjts minél több komolyzenei művet vagy könnyűzenei számot, amely rá épül.
    * Partnered ismételgesse a harmóniasort, Te pedig játszd a művek dallamait egymás után.
* Példák
    * [Pachelbel: Canon](https://www.youtube.com/watch?v=AfBOBmxVsvc)
    * [La Folia](http://www.folias.nl/html4.html)
    * [Romanesca](http://www.earlymusicsources.com/home/more/romanesca)
    * [d-s-l-f](https://www.youtube.com/watch?v=oOlDewpCfZQ)
    * [d-l-f-s](https://www.youtube.com/watch?v=B_Smt1VsoqQ)
    * Autentikus szekvencia
        * [1](https://www.youtube.com/watch?v=aadnLisADs4)
        * [2](https://www.youtube.com/watch?v=9l7ey3v5wT8)
    * [Blues-kör](https://www.youtube.com/watch?v=ZaO3CbsOsX0)

\newpage

### Dallam dalkíséret fölé
* Hangszerelés
    * akkordikus hangszer
    * énekhang vagy bármilyen hangszer (opcionális)
* Szabályok
    * Válassz egy dalt egyszerű, végig hasonlóan figurált kísérettel vagy egy olyan tételt, amely gyakorlatilag egy figurált akkordsor.
    * Partnered játssza a harmóniákat, Te pedig improvizálj fölé dallamot.
* Ötletek
    * Bach: Das Wohltemperierte Klavier I. C-dúr prelúdium (Gounod: Ave Maria)
    * Bach: Das Wohltemperierte Klavier I. c-moll prelúdium
    * Bach: c-moll kis prelúdium
    * Saint-Saëns: Az állatok farsangja - Hattyú
* Variációk
    * Partnered a kíséretet ne kottából, hanem harmóniai vázból játssza.

\newpage

## Variáció

Hallgatóidat bevonhatod az alkotói folyamatba, ha kérsz tőlük egy témát, melyet különféle módosításoknak vetsz alá. Így ők is kíváncsian hallgatják az általuk kedvelt mű alakulását, Neked pedig már adott egy zenei anyag, mely sok mindent meghatároz.

\newpage

### Díszítés

#### Dallamdíszítés
* Hangszerelés
    * énekhang vagy bármilyen hangszer
    * akkordikus hangszer (opcionális)
* Szabályok
    * Válassz egy dallamot, pl. egy népéneket.
    * Improvizálva díszítsd ki a dallamát barokkos motívumokkal. (Amennyiben a dallam kis értékekben mozog, fele tempóban játszd.)
* Variációk
    * Ha van kísérete a dallamnak, azzal együtt is lehet játszani a következő szólambeosztások szerint:
        * Partner: kíséret, Te: dallam
        * Partner: basszus, Te: harmóniák + dallam
        * Te: basszus + dallam
        * Te: basszus + harmóniák + dallam
* Példák
    * Bach: Ich ruf zu Dir BWV 639 (folytatni a díszítést)
    * Bach: O Mensch, bewein dein Sünde groß BWV 622
    * Bach: Schmücke dich BWV 654
    * Bach: Komm, Heiliger Geist BWV 651

\newpage

#### Basszusdíszítés
* Hangszerelés
    * akkordikus hangszer
* Szabályok
    * Válassz egy akkordsort.
    * A basszusát díszítsd ki a stílusra jellemző motívumokkal. <!--- TODO motívumok -->
* Példák
    * Pachelbel: Canon -> Corelli: Karácsonyi concerto
    * d-l-r-s walking bass

\newpage

### Figuráció
* Hangszerelés
    * akkordikus hangszer
* Szabályok
    * Válassz egy akkordsort vagy egyszerű akkordkíséretes tételt.
    * Figuráld a kíséretét különféle módokon. Pár ötlet:  
    ![](Képek/Figuráció-1.svg)

\newpage

### Felrakás
* Hangszerelés
    * orgona
* Szabályok
    * Válassz egy népének-kíséretet (pl. az alábbi kötetekből).
        * Bach: Négyszólamú korálfeldolgozások
        * Szent vagy, Uram!
        * Evangélikus Énekeskönyv
    * Játszd a következő felrakásokban, különféle regisztrációkban:
        * Pedál: basszus 16' regiszterrel, manuál: többi szólam
        * Pedál: basszus 16' regiszterrel, főmű: dallam, másik manuál: kíséret
        * Pedál: basszus 16' regiszterrel, főmű: dallam oktávval lejjebb, másik manuál: kíséret
        * Pedál: dallam 4' regiszterrel, manuál: többi szólam
        * Pedál: dallam 4' regiszterrel, főmű: basszus 16' regiszterrel, másik manuál: kíséret

\newpage


### Bővítés

#### Akkordok beszúrása
* Hangszerelés
    * akkordikus hangszer
* Szabályok
    * Válassz egy akkordsort.
    * A súlyos helyekre játssz késleltetéseket.
    * A súlytalan helyeken, ahol nem változik a harmónia, játssz új akkordokat.

\newpage

#### Echo
* Hangszerelés
    * énekhang vagy bármilyen hangszer
* Szabályok
    * Válassz egy témát, mely jól elkülöníthető frázisokból áll.
    * Minden frázis után játszd visszhangszerűen a frázis utolsó felét.
* Variációk
    * Az echót tetszőlegesen variálhatod, pl. díszítheted.
* Példák
    * Sietze de Vries <!--- TODO -->

\newpage

#### Álzárlatos coda
* Hangszerelés
    * akkordikus hangszer
* Szabályok
    * Válassz egy akkordsort.
    * A záró I. fok helyett játszd az alábbi akkordok valamelyikét: VI, I<sup>7♭</sup>, I<sup>5♭ 6</sup>, I<sup>3♭ 4</sup> vagy I<sub>♭</sub><sup>2</sup>.
    * Ezután játssz egy IV-I zárlatot.
* Variációk
    * Az I. fokú mellékdomináns előtti V. fok lehet moll színezetű.
* Példák
    * Bach-korálelőjátékok (pl. BWV 599, BWV 605, BWV 616 stb.)

\newpage

### Lüktetés megváltoztatása

#### Proportio
* Hangszerelés
    * énekhang vagy bármilyen hangszer
* Szabályok
    * Válassz egy páros metrumú tánctételt.
    * Játszd le, majd utána rögtönözd a hármas metrumú változatát.
* Példák
    * [Speer: Musikalisch-Türkischer Eulen-Spiegel - táncok](https://www.youtube.com/playlist?list=PLDrg2ayMaZy7R_3sPdSmEU2vr9h7U3TQQ) <!--- TODO kotta -->

\newpage

#### Partita
* Hangszerelés
    * énekhang vagy bármilyen hangszer
* Szabályok
    * Válassz egy témát.
    * Válassz 3-5 különböző lüktetésű [tánctípust](#táncok).
    * Játszd a témát a tánctételek lüktetése és karaktere szerint, szükség szerint díszítve a dallamot.
* Példa <!--- TODO -->
    * Ouverture
    * Allemande
    * Courante
    * Sarabande
    * Gigue

\newpage

### Újraharmonizálás
* Hangszerelés
    * akkordikus hangszer
* Előfeltétel
    * [Harmonizáció](#harmonizáció)
* Szabályok
    * Válassz egy dallamot.
    * Játszd különféle harmonizációkkal.
* Példák
    * [Publio Delgado](https://www.youtube.com/user/vendidou/videos)
    * [Harmath Dénes](https://www.youtube.com/playlist?list=PLDrg2ayMaZy7Eeri_OOc0MhT1kPg_HTAL)

\newpage

### Korálelőjáték
* Hangszerelés
    * orgona
* Szabályok
    * Válassz egy népének-kíséretet.
    * Válassz néhány variációs lehetőséget az eddig említettek közül.
    * Alkalmazz egyre több ilyet a kíséretre, egyszerre mindig csak egyet.
* Variációk
    * Ha a liturgiában kevés idő van, a népéneknek csak az első (vagy első kettő) és utolsó sorát vedd.
* Példák  
![](Képek/Korálelőjáték-1.svg)

\newpage

### Transzponálás, transzformálás

#### Minore-maggiore váltás
* Hangszerelés
    * énekhang vagy bármilyen hangszer
* Szabályok
    * Válassz egy dúr vagy moll dallamot.
    * Ha dúrban van, mollban játszd el és fordítva.
* Ötletek
    * Karácsonyi énekek
    * In the Mood
    * Chopin: Gyászinduló
    * Beethoven: Holdfény-szonáta - 1. tétel
* Példák
    * [Oleg Berg](https://www.youtube.com/user/MajorVsMinor/videos)
    * [Mahler: 1. szimfónia - 3. tétel](https://www.youtube.com/watch?v=RQCHgnpCGf4)
    * [Tales of Monkey Island - LeChuck's Theme](https://www.youtube.com/watch?v=pgYVTBC4Ptg)

\newpage

#### Transzformálás másik skálahangra
* Hangszerelés
    * énekhang vagy bármilyen hangszer
* Szabályok
    * Válassz egy dúr vagy moll dallamot.
    * Játszd el a hangsorának összes hangjáról kezdve.
* Variációk
    * [Harmonizációs](#harmonizáció) képességek birtokában harmonizáld meg mindegyik hangról kezdődő változatot.

\newpage

#### Transzformálás másik hangsorba
* Hangszerelés
    * énekhang vagy bármilyen hangszer
* Szabályok
    * Válassz egy dúr vagy moll dallamot.
    * Játszd el egy minél egzotikusabb hangsorban.
* Ötletek
    * modális skálák
    * modellskálák
    * bő szekundos skálák

\newpage

#### Ritornell kamarában
* Hangszerelés
    * egy vagy több tetszőleges hangszer
* Szabályok
    * Válassz egy rövid (4 vagy 8 ütemes) témát.
    * Játszd el, majd partnered egy átvezető résszel moduláljon egy új hangnembe, ezután Te pedig abban a hangnemben játszd a témát, amibe az átvezetés eljutott.
    * Ezt folytassátok párszor, az utolsó témára pedig jussatok vissza az eredeti hangnembe.
* Variációk
    * A hangnemtervet megbeszélhetitek előre, vagy hallás után lekövetheted.
    * Az átvezetések hosszát megbeszélhetitek előre, vagy erős zárlattal tegye őket egyértelművé a partnered.

\newpage

### Stílusjegyek felismerése és alkalmazása
* Hangszerelés
    * akkordikus hangszer
* Előfeltétel
    * [Stílusok](#stílusok)
* Szabályok
    * Válassz egy népszerű témát, mely elég rugalmasan feldolgozható (pl. gyerekdal vagy népdal).
    * Válassz egy zenei stílust vagy egy zeneszerzőt, és műveinek elemzésével írj össze pár rá jellemző stílusjegyet.
    * Variáld úgy a témát, hogy ezeket a stílusjegyeket jól felismerhetően alkalmazod rá.
* Példák
    * [Richard Grayson](https://www.youtube.com/user/improvelectronic/videos)
    * [Harmath Dénes](https://thsoft.bandcamp.com/album/improviz-ci-k-n-pszer-t-m-k-k-l-nb-z-st-lusokban)

\newpage

## Saját anyag

Előfeltétel:

* [Dallam](#dallam)
* [Variáció](#variáció)

Eljutottál oda, hogy olyan zenei anyagot rögtönözz, melynek minden paraméterét Te határozod meg. Ez nem azt jelenti, hogy bármiféle támpont nélkül kéne a semmiből valami teljesen eredetit megalkotnod. Az alábbi módokon tudsz magadon segíteni:

* *Jegyezz le* magadnak annyi információt, amennyiből valós időben már teljes zenei gondolatokat tudsz játszani. Ha egyelőre úgy érzed magad biztonságban, hogy szinte hangról hangra lekottázod, amit játszani fogsz, nyugodtan tegyél így. Sok gyakorlással szép fokozatosan eljuthatsz oda, hogy teljes tételeket tudj rögtönözni mindössze pár grafikus szimbólum és betű előzetes lejegyzése alapján. Ugyanakkor tapasztaltabb improvizátorként sem érdemes megspórolni a jegyzeteket, hogy minél kevesebb dolgot kelljen a fejedben tartani.
* Sokszor nem végtelen sok lehetőség közül kell választanod, hanem *véges számú* jól bevált séma közül. Az, hogy ezek jól beváltak, nem azt jelenti, hogy sablonosak lennének, épp ellenkezőleg: ezekkel még jobban meg tudod szólítani a közönséget, hiszen kedvenc szerzőiktől már hallották ezeket a megoldásokat, és így ismerősként fogják üdvözölni őket.

Most pedig fokozatosan, építőelemenként felépítünk zenei struktúrákat, mintha épületek lennének. A gyakorlatok végrehajtása során mindig az alábbi lépéseket kövesd:

* Először írd fel a kompozíció harmóniai és formai vázát. Végy egy akkordsort, 1 ütemben 1 vagy legfeljebb 2 akkordot véve. Írd le vázlatos lejegyzésmóddal (fokszámok vagy kottázott/szolmizált számozott basszus), és játszd le, mintha continuóznál. (A formai vázról később esik szó.) Épületed ezennel szerkezetkész: szilárd alappal és stabil struktúrával rendelkezik.
* Adj hozzá karaktert. Végy egy tánctételt, mely meghatározza a metrumot és a jellemző ritmusképletet; válassz egy figurációt, és alkalmazd (ld. [Variáció](#variáció)). Így berendezted és kifestetted az épületedet, már el tudja látni funkcióját, de még kissé sivár.
* Adj hozzá dallamot (ld. [Dallam](#dallam)). A harmóniák expresszivitását növelheted késleltetések bevezetésével. Épületed most már ki van díszítve képekkel, növényekkel stb.

Összefoglalva:

| Zene                                                   | Architektúra         |
| ------------------------------------------------------ | -------------------- |
| struktúra (akkordsor, *lassú harmóniaritmus*)            | szerkezet            |
| karakter (lüktetés, ritmusképlet, figuráció, szünetek) | berendezés, kifestés |
| dallam (motívumok, késleltetések)                      | díszítés             |

\newpage

### Frázis

A zene időbeli alapegysége a frázis (mint azt a népdaloknál már láttuk). Hossza lehet alapvetően:

* 2 akkord: ld. [akkordinga](#dallam-akkordinga-fölé)
* 4 vagy 8 akkord: ld. az alábbi gyakorlatok

#### Tipikus tematikus akkordsorok
* Hangszerelés
    * akkordikus hangszer
* Szabályok
    * Válassz egy akkordsort az alábbi gyakran előforduló típusok közül:
        * teljes zárlat: I-IV-V-I
        * félzárlat: I-VI-IV-V
        * ereszkedő: I-V<sup>6</sup>-IV<sup>6</sup>-V
        * emelkedő: I-VII<sup>6</sup>-I<sup>6</sup>-V
    * Variáld úgy, hogy néhol [beszúrsz](#akkordok-beszúrása) akkordokat, vagy bizonyos akkordokat hasonló funkciójúakkal helyettesítesz (pl. IV. fok helyett váltódomináns).

\newpage

#### Saját akkordsor
* Hangszerelés
    * akkordikus hangszer
* Szabályok
    * Alkoss 4, majd később 8 akkordból álló akkordsorokat.
      * Elsősorban a főhármasokat alkalmazd:
          * I
          * V
          * IV
      * Másodsorban a mellékhármasokat:
          * II
          * III
          * VI
          * VII (alaphelyzetben csak négyeshangzatként vagy tá/szó basszussal)
      * Fokozatosan vezess be fordításokat.
      * Végül alterációkkal színezd az akkordokat.

\newpage

### Szekvencia
* Hangszerelés
    * akkordikus hangszer
* Szabályok
    * Válassz egy szekvenciát:
        * autentikus: l-r-s-d-f-t<sup>**7**</sup>-m<sup>♯</sup>-l
            * hosszabb forma: d-r-s-d-f-t<sup>**7**</sup>-m-l-r-s-d-f-s<sup>**4**</sup>-s<sup>**3**</sup>-d
        * plagális-autentikus: d-s-l-m-f-d-s-d
            * hosszabb forma: d-s-l-m-f-d-r-l-ta-f-s-r-m-t<sup>**6**</sup>-d
        * autentikus-plagális: d-f-r<sup>(♯)</sup>-s-m<sup>(♯)</sup>-l-f-d
            * hosszabb forma: d-f-r<sup>(♯)</sup>-s-m<sup>(♯)</sup>-l-f-ta-s-d-l<sup>(♯)</sup>-r-t<sup>♯</sup>-m-d
        * plagális: d-s-r-l-m-f-s-d
    * Játszd kívülről.
* Variációk
    * Fordításokban is játszd az akkordokat, például:
        * autentikus:
            * l<sup>**7**</sup>-r<sup>**7**</sup>...
            * l-f<sup>**5 6**</sup>...
            * d-d<sup>**2**</sup>-t<sup>**5 6**</sup>...
            * d-r<sup>**7**</sup>-r<sup>**3 4**</sup>...
        * plagális-autentikus: d-t<sup>**6**</sup>-l-s<sup>**6**</sup>...
        * autentikus-plagális: m<sup>**6**</sup>-f-fi<sup>**6**</sup>...
        * plagális: d-m<sup>**6**</sup>-s-t<sup>**6**</sup>...
    * Válassz egy motívumot, amely akkordonként váltakozzon a szólamok között:
        * szoprán-basszus
        * szoprán-alt (háromszólamú felrakásban) <!--- TODO példák -->

\newpage

### Téma

#### Egyszerű téma

Egy rövid téma 2-4 frázisból áll. Egy frázis lehet:

* arzis/kérdés/félzárlat (jelölése: ?)
* tézis/felelet/teljes zárlat (jelölése: !)

A rögtönzés előtt tervezd meg a téma formáját betűjelekkel. Tipikus formák (a zárójelekben álló számok a frázis hosszát jelzik):

* kéttagú forma: A B  
![](Képek/Téma/Kéttagú forma-1.svg)
* periódus: A? Av!  
![](Képek/Téma/Periódus-1.svg)
    * kontrasztáló periódius: A(2) B(2)? A(2) C(2)!  
    ![](Képek/Téma/Kontrasztáló periódus-1.svg)
* zenei mondat: A(2) Av(2) B(4)  
![](Képek/Téma/Zenei mondat-1.svg)

\newpage

#### Moduláló téma

Előfeltétel: [Ritornell kamarában](#ritornell-kamarában)

Egy bonyolultabb téma 4-5 frázisból áll, melyek között van az alaphangnemtől eltérő. Tipikus hangnemek az alaphangnemhez képest:

* +/-1
* párhuzamos
* minore/maggiore
* tercrokon

A formatervet bővítsd ki a hangnemtervvel. Tipikus formák:

* kvintváltós négytagú forma: A(4) A5(4) szekvencia(4) zárlat(4)
* népdal: A(2) A5(2) A5v(2) A(2)
    * 3\. sor kettéosztva: A(2) A5(2) b(1) bv(1) A(2)
* négytagú forma: A(4) B(4) C(4) D(4)
* szűkített háromtagú forma: A(4) Av(4) B(4) Av(4)

\newpage

#### Bővítés

Amikor már stabilan érzed, hogyan kell szimmetrikus (tehát pl. 2-szer 4 vagy 4-szer 4 ütemes) zenei struktúrákat létrehozni, külső vagy belső bővítést alkalmazhatsz, ami plusz 1 vagy 2 frázist beszúrását jelenti (leggyakrabban periódusba). Ez jól alkalmazható arra, hogy plusz feszültségként később jussunk el a várva várt zárlatig, valamint hogy apró szabálytalansággal tegyük kevésbé kiszámíthatóvá a formát.

Először mindig játszd el a bővítés nélküli, szimmetrikus témát, majd pedig a bővített változatot.

Tipikus bővítési technikák:

* belső
    * motívum megismétlése
    * szekvencia folytatása
* külső
    * echo
    * álzárlat + coda

Példák:

* Mozart: 1. szonáta (K279) - 3. tétel
* Mozart: F-dúr Allegro (K15a)

\newpage

### Moduláció szekvenciával
* Hangszerelés
    * akkordikus hangszer
* Szabályok
    * Válassz két hangnemet max. 4 kvint távolságra.
    * A kiindulási hangnemben kezdd el az autentikus szekvenciát, és amikor az új hangnem V. fokának megfelelő basszushang jön, azt az akkordot alterálva játssz a záró hangnemben egy V-I-IV-V-I zárlatot.

\newpage

### Reális szekvencia
* Hangszerelés
    * akkordikus hangszer
* Szabályok
    * Válassz egy akkordkapcsolatot és egy hangközt.
    * Képezz belőle reális szekvenciát a választott hangközönként lépkedve, amíg vissza nem érsz a kiindulási hangmagassághoz.
* Példa: V<sup>6</sup>-I kis tercenként felfelé

\newpage

### Tétel

Egy teljes zenei tétel több, egymással kontrasztáló témából áll, melyek közül egy vagy több *visszatér*. Ezenkívül átvezető zenei anyagokat is tartalmazhat (szekvencia). Minél több tulajdonsága különbözik a témáknak (a metrumot és tempót kivéve), annál jobb – ezeket a tulajdonságokat is írd le az egyes témákhoz.

#### Triósforma

* Főrész
* Középrész
* Főrész

Tipikus műfaj: menüett

#### Rondóforma

* Rondótéma
* 1\. epizód
* Rondótéma
* 2\. epizód
* Rondótéma
* (3\. epizód
* Rondótéma)

Tipikus műfaj: gavotte

#### Nyitányforma

* Lassú rész
* Gyors rész
* Lassú rész
* (Gyors rész
* Lassú rész)

Tipikus műfaj: ouverture

#### Ritornell

* Ritornell
* 1\. közjáték
* Ritornell +1
* 2\. közjáték
* Ritornell parallel
* 3\. közjáték
* Ritornell

Tipikus műfaj: concerto

#### Fantázia

* Téma
* Téma +1
* Szekvencia
* Orgonapont
* Zárlat
* Coda: Téma -1

Tipikus műfaj: prelúdium

#### Nagy kéttagú forma

* 1\. rész
    * Téma
    * Szekvencia
    * Zárlat +1
* 2\. rész
    * Téma +1
    * Téma -1 parallel
    * (Szekvencia)
    * Zárlat

Tipikus műfaj: bármilyen barokk tánctétel

#### Variációs forma

* Téma
* 1\. variáció
* 2\. variáció
* stb.

#### Hídforma

* A
* B
* C
* B
* A

#### Szonátaforma

* Expozíció
    * Főtéma
    * Melléktéma +1
    * Zárlat +1
* Feldolgozás
    * Témák, motívumok transzponálva, transzformálva
* Repríz
    * Főtéma
    * Melléktéma
    * Zárlat

\newpage

### Fúga

Előfeltétel: [Harmonizáció](#harmonizáció)

<!--- TODO -->

\newpage

## Harmonizáció

Előfeltétel: [Dallam](#dallam)

A harmonizáció az egyik legösszetettebb zenei tevékenység, hiszen egy dallamhoz kell megtalálni a hozzá illő harmóniákat úgy, hogy azok egymás után is szervesen kapcsolódjanak. Nagyon fontos, hogy a dallamimprovizáció már készség szinten menjen, hogy elegendő élménnyel rendelkezz dallam és harmónia egymáshoz illesztéséről.

\newpage

### Basszusharmonizáció
* Hangszerelés
    * akkordikus hangszer
* Szabályok
    * Válassz egy dallamot.
    * A dallam mint basszus fölé játssz harmóniákat (főleg ütésekre). A leggyakoribb akkordok (bonyolultság szerint növekvő sorrendben):
        * alap
        * 6
        * 4-3 késleltetés
        * 7-6 késleltetés
        * 2 (késleltetés vagy átmenő)  
        ![](Képek/Harmonizáció/Basszus-1.svg)

\newpage

### Zsoltártónus-harmonizáció
* Hangszerelés
    * akkordikus hangszer
* Szabályok
    * Válassz egy római zsoltártónust.
    * Harmonizáld meg konszonanciákkal egyre több hangját (a többi hangra maradhat az akkord tartva) az alábbi kottapélda szerinti sorrendben.  
    ![](Képek/Harmonizáció/Zsoltártónus-1.svg)
* Variációk
    * Később neomodális alterációkat (pl. mollbeli, félszűk, akusztikus akkordok) is bevezethetsz.
    * Válassz egy zsoltárszöveget, amit a tónusra alkalmazol, és úgy harmonizáld meg, hogy a harmóniák, dallamvonalak minél inkább kifejezzék a szöveget.

\newpage

### Mixtúra
* Hangszerelés
    * akkordikus hangszer
* Szabályok
    * Válassz egy dallamot és egy akkordot.
    * A dallam alá vagy fölé játszd mixtúraszerűen az akkordot tonálisan (a dallam hangsora szerint) vagy reálisan.

\newpage

### 1 ütem 1 akkord
* Hangszerelés
    * akkordikus hangszer
* Szabályok
    * Válassz egy dallamot, melynek harmóniaritmusa egy vagy fél ütem akkordonként.
    * Harmonizáld meg az alapján, hogy milyen akkordhangokat jár körbe egy-egy ütemnyi dallam. Ügyelj az esetleges díszítőhangokra, melyek akár súlyosak is lehetnek.
* Ötletek
    * Happy Birthday
    * Boci, boci, tarka
    * Pál, Kata, Péter

\newpage

### 1 hang 1 akkord

#### Dallamtöredék
* Hangszerelés
    * akkordikus hangszer
* Szabályok
    * Válasszatok egy hangnemet.
    * Partnered játsszon 2 hangos teljes zárlatokat a választott hangnemben, Te pedig ismételd meg őket megharmonizálva (1-1 akkordkapcsolattal).
    * Ezután jöjjenek 2 hangos dallamtöredékek, melyek nem feltétlenül zárlatok.
    * Növeljétek a dallamtöredékek hosszát hasonló rendszerben:
        * 3 hangos zárlat
        * 3 hang
        * 4 hangos zárlat
        * 4 hang

#### Korál
* Hangszerelés
    * akkordikus hangszer
* Szabályok
    * Írd le előre minden korálsorról, hogy milyen hangnemben kezdődik és végződik, valamint hogy milyen zárlattal.
    * Korálsoronként játszd el először a dallamot, majd megharmonizálva.

\newpage

### 1 hang 2 akkord
* Előfeltétel
    * [Korálharmonizálás](#korál)
    * [Akkordbeszúrás](#akkordok beszúrása)
    * [Szekvencia](#szekvencia)
* Hangszerelés
    * akkordikus hangszer
* Szabályok
    * Harmonizálj meg egy korált 1 hangra 1 akkordot véve.
    * Szúrj be akkordokat, hogy minden hangra 2 akkord essen. Alkalmazd gyakran az alábbi technikákat, melyekkel elérhető, hogy a basszus dupla olyan gyorsan mozogjon, mint a dallam, a fokszám változása nélkül:
        * alap-szext
        * átmenő szekund
        * basszuskésleltetés
        * kromatikus basszus
        * késleltetés, basszusban oktávugrás
    * Ahol a dallam skálában mozog, ott javasolt szekvenciával megharmonizálni.
        * lefelé:
            * autentikus
            * plagális-autentikus
        * felfelé:
            * autentikus-plagális
            * plagális

\newpage

### Változó harmóniaritmus
Amikor az egyenletes harmóniaritmus biztosan megy, ritkítsd a harmóniaritmust, ahol felismered, hogy a dallam több hangig egy akkordot jár körbe, vagy sűrítsd, ahol jónak látod (pl. a dallam megáll).

\newpage

### Közjátékos korálelőjáték
* Előfeltételek
    * [Ritornell](#ritornell)
* Hangszerelés
    * orgona
* Szabályok
    * Válassz egy népénekdallamot, egy karaktert, felrakást és figurációt.
    * Találj ki egy közjátékot, mely ritornello-szerűen a dallamsorok között fog különböző hangnemekben megjelenni, és írd le a harmóniai vázát.
    * Írd fel a formai és hangnemtervet, vagyis hogy a ritornellók és korálsorok hogyan következnek egymás után, valamint milyen hangnemben kezdődnek és végződnek.
    * A korálsorokra saját harmonizációt véve játszd el a korálelőjátékot.
* Példák
    * [Harmath Dénes: Mint a szép híves patakra - Händel-nyitány](https://thsoft.bandcamp.com/track/mint-a-sze-p-hi-ves-patakra-h-ndel-nyit-ny)

# Stílusok

<!--- TODO
Táncok motívumokkal
Zenei nyelv
-->

# Akkordsorok

![](Képek/Akkordsorok-1.svg)

# Irodalomjegyzék

* Apagyi Mária: ZongorÁlom
* Grayson, Richard: [Improvising at the Keyboard](http://faculty.oxy.edu/rgrayson//Richard%20Grayson%20improvisation%20handbook.pdf)
* [Organ Improvisation](http://www.organimprovisation.com)
